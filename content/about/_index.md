---
title: "Onze waarden"
description: "Sammajiva behartigt het welzijn van ons allen"
featured_image: '/images/rode-clover-zaailingen2.JPG'
type: page
---
Sammajiva heeft hoofdzakelijk tot doel een positieve maatschappelijke impact te bewerkstelligen op de mens, het milieu en de samenleving. Dit door haar intern projecten, bijvoorbeeld ‘Fietswinst’, welke de mens sensibiliseert en bijgevolg de shift naar de fiets ondersteunt. Winst uit dergelijke interne projecten, welke statutair niet kan worden uitgekeerd aan de vennoten, wordt aangewend om andere maatschappelijke doelen te voeden. Ook zijn sociale of economische voordelen die de vennoten genieten niet de hoofdzaak van onze coöperatie, de hoofdzaak is eerder het bewerkstelligen van een maatschappelijk effect. 
Bij vereffening wordt aan het vermogen dat overblijft na aanzuivering van het passief een bestemming gegeven die zo compleet mogelijk aansluit bij ons voorwerp als erkende sociale
onderneming; namelijk het maximaliseren van het welzijn van de mens, het milieu en de samenleving.

# Onze kernactiviteiten

Vennoten brengen middelen in ter ondersteuning van interne projecten zoals fietswinst, dergelijke projecten verbeteren niet alleen het welzijn, ze genereren ook een meerwaarde die wordt aangewend voor de groei van externe projecten, welke ook in het teken staan van welzijn. Zo is het coöperatief een goed doel voor goede doelen, een fundraiser for fundraisers, een groenbemester dat het welzijn doet groeien. Bedrijfswinst wordt nooit uitgekeerd aan vennoten, maar wordt gebruikt om goede doelen te steunen. Vennoten kunnen vrij toetreden door een vrijblijvende gift te doen om de werking van het coöperatief en zijn doelen te ondersteunen, dit kan met behulp van financiële middelen of in natura (goederen of diensten). Genieten van de vruchten van het coöperatief geschiedt door medezeggenschap in de distributie van de “bedrijfswinst” van de interne projecten over verschillende externe projecten. (vennoten mogen niet kiezen voor een extern project waar ze op de payroll staan) 

Publiekelijke demonstratie van een alternatief bedrijfsmodel op basis van welzijnsmaximalisatie met behulp van financiële middelen. Waarbij we passief en actief het welzijn trachten te maximaliseren van de rechtstreekse medewerkers, vennoten, onze klanten, alle burgers, de samenleving en de natuur. Hierbij worden financiële middelen niet als doel, maar als middel beschouwt.

## Aanbieden van sociale diensten
Onze coöperatie voorziet in onderwijs en vorming die het persoonlijk en maatschappelijk welzijn ten goede komen. Deze activiteiten kunnen exclusief zijn voor leden, hun verkozen vertegenwoordigers, hun managers en hun werknemers, of volledig open, zodat ze doeltreffend kunnen bijdragen aan de ontwikkeling en de eigenheid van de coöperatie. Dergelijke activiteiten kunnen aangeboden worden mits een compensatie, waar de leden dan een duidelijk voordeel genieten. 

Onze coöperatie voorziet in de organisatie van het “Feniks Traject”, een intern project over de verschillende andere interne projecten heen, welke een ondersteunend traject aanbiedt aan mensen die revalideren van een burn-out, met doel deze mensen op een positieve manier terug te integreren in het professioneel leven, door ze te laten meedraaien in 1 of meerdere van onze interne projecten.


Onze coöperatie voorziet een tewerkstelling in haar interne projecten welke een alternatieve bedrijfscultuur voeren die in het teken staat van persoonlijk en maatschappelijk welzijn. Een intern project positioneert zich steeds als een innovatieve social profit, die zich manoeuvreert in lijn met de visie van het coöperatief 

* het intern project biedt goederen of diensten aan die zich rechtstreeks of onrechtstreeks richten op het welzijn van de mens, milieu of samenleving.
* het intern project voert een bedrijfscultuur die het welzijn van de werknemers in eerste plaats passief en actief voedt. Professionele best practices ter optimalisatie van het medewerkerswelzijn worden aangemoedigd en een deel van de werktijd wordt gespendeerd aan welzijnsactiviteiten in plaats van productie-activiteiten. Welzijn kan immers ook op een rechtstreekse manier gecreëerd worden, naast het genereren van financiële middelen via productie-activiteiten. Het team werkt steeds zeer nauw samen op basis van wederzijdse ondersteuning waardoor alle teamleden vanuit een gevoel van samenhorigheid voor elkaar zorgen op alle niveaus. 
* Het intern project maakt zijn gegenereerde meerwaarde over naar het coöperatief, waar het gedistribueerd wordt over extern projecten naar keuze van de vennoten. Dit motiveert de medewerkers, welke ook vennoten zijn van het coöperatief, op een positieve manier in de wetenschap dat ze werken voor een goed doel en niet voor de verrijking van een externe aandeelhouder.
* Een intern project vormt een platform voor vrijwilligerswerking, waarbij vrijwilligers worden aangemoedigd om bij te dragen aan de welzijns- en productie-activiteiten. Denk aan mensen op pensioen, werkzoekenden, werkonbekwamen enz.
* Interne projecten participeren waar mogelijk in het feniks traject, dit is een laatste nazorgtraject voor mensen die  rehabiliteren na een burnout. Deze mensen, die reeds een zorgtraject achter de rug hebben, kunnen in één of meerdere interne projecten op een rustige stabiele manier terug integreren in het professionele leven. Er wordt in samenspraak een persoonlijk werkpakket opgesteld die professionele re-integratie faciliteert. Op passieve en actieve manier worden individuele professionele gewoontes en gedrag verbeterd, ten behoeve van het individueel welzijn. Deze bagage wordt meegenomen bij een nieuwe frisse start op het werk.