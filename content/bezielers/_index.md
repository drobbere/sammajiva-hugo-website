---
title: "Bezielers"
description: "Wie helpt mee dit coöperatief oprichten"
featured_image: '/images/rode-clover-zaailingen2.JPG'
type: page
---
# Dries Robberechts

Ik ben Dries Robberechts, woonachtig in het noorden van Gent. Ik ben een productontwikkelaar in de voedingsindustrie, maar in mijn vrije tijd ben ik een hacker, hobby-uitvinder, ingenieur, tuinier  en knutselaar.

ik geloof in de kracht van het individu. Het is aan eenieder om te beslissen hoe hij zich beweegt in het leven, maar dient te beseffen dat acties altijd gevolgen hebben, zowel op individueel als maatschappelijk niveau. We zijn allen mensen, een soort die zich op enorm succesvolle wijze kan aanpassen aan de meest bijzondere omstandigheden. Zo zijn we ooit in staat geweest heel de wereld ons biotoop te maken. Zelfs nu, when times are a changin, kunnen we ons aanpassen! En ik meen dat dit, zoals altijd het geval is geweest, start bij de bewustwording en de actie van het individu! Je hoeft niet te wachten op een nieuwe regering of tot het ophouden van de één of andere crisis; het is aan elk van ons om te kijken wat we op dit moment kunnen doen voor onszelf, onze volgende generaties en onze aarde.

Ik kies om me achter deze coöperatie te scharen, dit is mijn actie in deze veranderende tijden, omdat ik geloof in het potentieel van de mens. Ik geloof dat iedereen kan gelukkig zijn, maar dat onze maatschappij momenteel niet meer tot dit doel georganiseerd is. Ik geloof dat deze coöperatie een antwoord biedt op de fundamentele zoektocht naar geluk. Ik geloof dat vrijgevigheid een essentiële beoefening is op het pad naar geluk. Daarom wil ik me ervan verzekeren dat ik ook beroepsmatig zo veel mogelijk welzijn kan creëren; ik heb namelijk ontdekt dat ik heel gelukkig wordt van vrijgevig te zijn, en ook wordt de ontvanger er uiteraard beter van. Ik geloof dat dit coöperatief een meerwaarde is voor de mens, maatschappij en natuur. En dat deze coöperatie een eerste stap kan zijn naar een toekomst waar we ons daadkrachtig gaan richten op het welzijn van ons allen en onze omgeving.. 

## Jouw naam

Ik ben nog op zoek naar partners om de CV op te richten.
Wil je meewerken aan een nieuwe manier van werken, 
aan een bedrijf dat welzijnsbevorderende projecten op diverse manieren ondersteund?
Zit je zelf met een project dat je graag het leven wil inblazen?  

Wil jij echt iets betekenen voor de mensheid, de aarde en diens toekomst?

Neem dan contact op via het [contactformulier](/contact/)